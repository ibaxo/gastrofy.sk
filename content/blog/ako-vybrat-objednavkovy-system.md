---
title: "Ako vybrať objednávkový systém"
date: 2021-05-18T12:00:00+02:00
featureImage: images/allpost/allPost-10.jpg
postImage: images/single-blog/feature-image2.jpg
---
V článku vás prevediem typmi online objednávkových systémov pre reštauračné zariadenia. Ich výhodami a nevýhodami.

#### Prečo si zaobstarať online objednávkový systém pre vašu prevádzku

Ak ste majiteľom reštaurácie iste mi dáte za pravdu, že je oveľa príjemnejší priamy kontakt so zákazníkom, ktorý si spokojne vychutná jedlo vo vašej prevádzke. Aj Váš kuchár určite radšej aranžuje jedlo na horúci tanier ako do plastového boxu, za ktorého stav doručenia sa nemôže zaručiť. Čašník zas ocení prepitné za svoj milý prístup. Ale...
Vzhľadom k aktuálnej situácii je pre epidemické opatrenia trvalé otvorenie reštauračných zariadení stále neisté. Preto pripravenosť prevádzok na prípadné opätovné scenáre, ktorých svedkami sme boli za posledné obdobie je úplne na mieste, dokonca môže aj rozhodovať o ich ekonomickom prežití. Jednou z možností je zaobstarať si objednávkový systém pre Vaše produkty. Avšak spomenuté opatrenia nie sú jediným dôvodom pre vstup Vašej reštaurácie do online sveta. Ďalším veľkým faktorom je digitalizácia spoločnosti a nástup novej generácie mladých ľudí, ktorí výhradne objednávajú len spôsobom vyklikania objednávky bez potreby telefonicky kontaktovať danú prevádzku. Považujem za dôležité spomenúť, že nedávna globálna epidémia tento proces urýchlila a k tomuto trendu sa priklonili aj staršie ročníky ľudí. Mimochodom toto sa netýka len reštauračných prevádzok, ale aj kamenných obchodov, ktorým pravdepodobne klesli tržby trvalo pre trend online nákupov. Mnoho obchodov dokonca zavrelo alebo zredukovalo prevádzky a presunuli sa na internet vo forme e-shopov. Toto je však téma sama o sebe na dlhšie a možno ju rozvediem v inom príspevku na to zameranom.
Ďalším dobrým dôvodom je ušetrenie Vášho drahocenného času telefonátmi so zákazníkmi a, keď dostanete objednávku vytlačenú, eliminujete šancu, že v strese dôjde k omylu. Predídete tak aj reklamáciám a vy sa môžete sa venovať iným dôležitým činnostiam.

#### Pre koho je takýto systém vhodný a pre koho vôbec

Najprv by som rád spomenul pre koho podľa môjho názoru nie je vhodný žiadny spôsob doručovania jedľa. Existuje mnoho luxusných reštaurácií ktorých meno je založené práve na vysokom štandarde nielen chuti jedľa ale aj jeho efekte na tanieri a spôsobu podávania. Neviem si predstaviť kuchára s michelinovou hviezdou ako nakladá jedlo do plastového boxu a bol by na to hrdý. Určite by ste ani ako zákazník nechceli obdržať jedlo v plastovom boxe a zaplatiť si 40 eur a viac za jedno jedlo. Museli by znížiť ceny, kvalitu jedla aj použitých surovín. Toto je však typ reštaurácií ktorých cieľom rozvoz jedla nikdy pravdepodobne nebude a na ich stoly sú veľakrát aj čakačky. Existujú aj špeciálne boxy pre luxusné jedlá avšak len cena týchto boxov je vyššia ako regulárne jedlo. Takáto forma rozvozu sa ujala len v individuálnych prípadoch vo veľmi lukratívnych oblastiach s veľkou koncentráciou zákazníkov, ktorí nedbajú na cenu. 
Myslím, že tí ostatní majú šťastie, že možnosť rozvozu jedla majú. Veľa však závisí aj na iných faktoroch, tie však rozvediem v ďalšej časti.
	
#### Aké možnosti objednávkových systémov sú na trhu a základné kritériá výberu

Budem sa snažiť obsiahnuť väčšinu dostupných možností ktoré na slovenskom trhu máme, aj keď sto percentný prehľad mať nemusím a toto odvetvie sa dosť dynamicky vyvíja, hlavne v poslednej dobe. Zároveň sa pokúsim popísať ich hlavné výhody a nevýhody.

Asi takýmto spôsobom by som vetvil hlavné rozdelenie typov objednávkových systémov.

- Objednávky cez webovú stránku, alebo aplikáciu tretej strany
- Vlastný objednávkový systém na vlastnej webovej stránke 
- Kombinácia oboch foriem

**Objednávky cez webovú stránku alebo aplikáciu tretej strany**

V poslednej dobe sa tento typ firiem rozrástol ako huby po daždi. Hlavným dôvodom bol práve zvýšený trend online objednávania jedla domov a do práce v čase epidémie a obmedzená možnosť navštíviť obľúbené reštaurácie zákazníkom. Mnohé prevádzky boli zaskočené a bola to najrýchlejšia možnosť, ako prevádzku úplne neodstaviť. 

Výhody:
- Takáto firma má väčšinou vlastnú databázu reštaurácii, kam Vás zaradia potom, ako vás pridajú medzi svojich klientov po podpísaní zmluvy. Zákazníci si Vás nájdu prostredníctvom ich web stránky/aplikácie. 
- Z hladiska online objednávok nie je až tak nutné investovať do vlastnej reklamy na internete
- Nižšia počiatočná investícia
- Nepotrebujete si zriadiť vlastnú online platobnú bránu, všetky online platby idú cez ich platobnú bránu.
- Redakčný systém (vo väčšine prípadov)
- Možnosť využiť ich kurierov, ak vlastný rozvoz nemáte
- Rýchla realizácia

Žiaľ musím poznamenať, že väčšina horeuvedených výhod sa spája aj s nevýhodami.

Nevýhody:
- Síce budete v danej databáze vyhľadateľný, ale nič Vám nezaručuje množstvo objednávok a ani to, že budete hneď aj na vrchu priečky a to hlavne v lokalitách s veľkou konkurenciou. 
- Platíte provízie z obratu a vo väčšine prípadov nemalé a ak použijete ich kurierov tak sa provízie ešte navýšia. Z dlhodobejšieho hľadiska tieto provízie ďaleko prevýšia obstarávaciu cenu za vlastný objednávací systém na Vašej web stránke aj s reklamou.
- Online platby budú obdržané u tretej strany a vy na vyplatenie čakáte niekedy aj týždne
- Ak budete používať kurierov tretej strany neviete zaručiť v akom stave obdrží zákazník zásielku	
- Nebudujete si vlastné meno a zákazníci si pravdepodobne ani nebudú pamätať odkial si naposledy objednali

Ostatné výhody a nevýhody môžu byť dané zmluvnými podmienkami preto zmluvu silno odporúčam podrobne preštudovať pred podpísaním a začatím spolupráce. Ak nemáte vlastný rozvoz vaše možnosti sa asi zúžia na túto voľbu, alebo si skúste nájsť vo svojom okolí brigádnika/zamestnanca na tento účel. 


**Vlastný objednávkový systém na vlastnej webovej stránke**

Táto forma realizácie môže byť ozaj rôznorodá a stretol som sa s rôznymi riešeniami.
Niektoré reštaurácie zvolili integrovať do svojej web stránky e=shop platformu. Túto variantu neodporúčam a preto ju tu ani nebudem opisovať keďže sa z technického a ani užívateľského hľadiska vôbec na tento účel nehodí. Zo skúseností viem že táto voľba zákazníkov skôr odrádza a míňa sa účelu. Existujú platformy pre internetové obchody a na tento účel by sa aj mali používať. 
Tak ako existujú platformy pre internetové obchody, vznikli aj platformy pre účel online reštauračných objednávok. To znamená, že majú vytvorený systém pre tento účel, alebo ho prispôsobujú na mieru. Na slovensku je ich niekoľko a ich podmienky spolupráce či realizácie sa líšia. Väčšina z nich funguje na hotových platformách pre každú reštauráciu rovnako. Väčšia časť týchto platform sa žiaľ rozhodlo ísť cestou, že aj oni si pýtajú províziu zo ziskov. Mne sa osobne tento spôsob nepáči. Viete si predstaviť že si otvoríte internetový obchod na jednej z platforiem a budete platiť províziu z obratu? ***Práve v tomto sme sa vybrali inou cestou***, snažíme sa ísť cestou klasického internetového obchodu, kedy zaplatíte jednorázovo za integráciu a potom len nízke fixné poplatky ako napríklad hosting a v prípade záujmu iné služby. Väčšinou to funguje tak, že tento systém prepojíte s Vašou existujúcou web stránkou alebo môžete túto platformu použiť ako samotnú objednávaciu stránku. Zákazník si vytvorí objednávku a vy ju obdržíte v nejakej forme. Podmienky realizácie sú rôzne a odporúčam podrobný prieskum trhu. Keďže ste navštívili [Gastrofy.sk](https://gastrofy.sk) rozhodol som sa uviesť naše hlavné výhody a nevýhody.

Výhody pri realizácii u nás:
- Ku klientom pristupujeme individuálne, konzultácie zadarmo
- Obdržíte objednávkový systém šitý Vám na mieru raz a navždy
- Redakčné prostredie
- POS terminál s termotlačiarňou a aplikáciou na tlač a správu objednávok
- U nás neplatíte provízie za objednávky, čo zarobíte to Vám ostane
- Možnosť výberu vlastnej platobnej brány, peniaze priamo k vám na účet, na peniaze nečakáte
- Prijateľná a individuálna cena realizácie podľa vašich požiadaviek
- Budujete si vlastné meno a zákaznícku základňu

Nevýhody pri realizácii u nás:
- Vyššia počiatočná investícia
- Neposkytujeme kurierov
- Fixný poplatok za poskytnutie služieb (hosting, databáza, zálohy, monitoring, technická podpora)
- Keďže Vám systém prispôsobujeme na mieru realizácia trvá určitý čas

**Kombinácia oboch foriem**

Mnoho prevádzok sa rozhodlo pre prijímanie objednávok z dvoch zdrojov naraz. Dôvody sa môžu rôzniť. Jedným z nich môže byť práve nevýhodný provízny systém a postupný prechod z jednej platformy na druhú. kým zákazníci objavia ich vlastný objednávkový systém, alebo sa len rozhodli ponechať si oba spôsoby získavania zákazníkov.

Každá prevádzka má vlastné kritériá pre voľbu svojho online objednávkového systému a je dobré položiť si otázky ako:

- V akej lokalite pôsobím?
- Aká je moja konkurencia v tejto lokalite?
- Mám vlastný rozvoz alebo si potrebujete prenajať kurierov?  
- Vyhovuje mi provízny systém alebo si radšej zaplatím za integrovanie vlastného systému?
- Som ochotný investovať do online reklamy?
- Chcem si budovať vlastné meno a získavať zákazníkov?

Na záver by som sa chcel poďakovať za prečítanie môjho príspevku a verím že som Vám poskytol aspoň základné informácie a prehľad. Ak ste sa rozhodli podrobnejšie preskúmať Gastrofy budeme radi ak nás kontaktujete a my s vami radi prekonzultujeme Vaše potreby a vypracujeme nezáväznú cenovú ponuku.